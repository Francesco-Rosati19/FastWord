Roberto Gualtieri (Roma, 19 luglio 1966) è un politico e storico italiano, sindaco di Roma e della città metropolitana dal 21 ottobre 2021. Dal 7 giugno 2009 al 5 settembre 2019 è stato deputato europeo del Partito Democratico e dal 2014 al 2019 ha presieduto la commissione per i problemi economici e monetari del Parlamento europeo. È stato ministro dell'economia e delle finanze dal 5 settembre 2019 al 13 febbraio 2021, nel governo Conte II; dal 1º marzo 2020 al 4 novembre 2021 è stato anche deputato nazionale. Ha rassegnato le dimissioni da deputato nazionale il 4 novembre 2021, a seguito della sua elezione a sindaco di Roma, rendendo quindi necessarie nuove elezioni suppletive.[26] È stata la prima volta in cui vi sono state due elezioni suppletive per il medesimo collegio in un'unica legislatura.Il 12 settembre 2024, viene eletto per acclamazione, presidente di ALI (Autonomie Locali Italiane).Sposato, ha un figlio. Vive nel quartiere di Monteverde Vecchio.